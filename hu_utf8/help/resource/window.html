<p align="center"><strong>Ablakbeállítások</strong></p>

<p>Ezek a beállítások elrejthetők/megjeleníthetők a Beállítások 
elrejtése/Beállítások megjelenítése gombra kattintva.</p>

<p>A tananyagok általában szokásos keretes ablakban jelennek meg, a felső keretben a 
Moodle navigációs eszközeivel.  Ha kedve tartja, eltávolíthatja a keretet, ez esetben a tananyag 
egy szokásos weboldalhoz hasonlóan tölti ki az ablakot.</p>

<p>Ha viszont a tananyagot egy új előbukkanó ablakban szeretné megjeleníteni, 
hajtsa végre a következő lépéseket:</p>

<ol>
  <li>Az <strong>Ablak:</strong> részben válassza az 'Új ablak' pontot.</li>
  <li>Azokat a lehetőségeket, amelyeket nem kíván használni, állítsa be bejelöletlennek.<br />

<blockquote>
  <strong>Méretezhető legyen az ablak?</strong>
  <p>
  Kiválasztásakor a felhasználók módosíthatják az ablak méretét. 
  Ajánlatos a kiválasztást mindig megtartani. Módosítása akkor lehet szükséges, ha a tananyag 
  rögzített méretű és az ablakot ehhez akarja igazítani.</p>

  <strong>Görgethető legyen az ablak?</strong>
  <p>
  Bejelölése esetén a felhasználók a teljes tananyagot végignézhetik.  
  Ellenkező esetben csak azt látják, ami az ablakban elfér, a többi részét nem.</p>

  <strong>Mutassa a könyvtárkapcsolatokat?</strong>
  <p>Kiválasztásakor a felhasználók ebben az ablakban látják könyvtárkapcsolataikat.
    Böngészőnként eltérő: megjelenhet Kedvencek (IE), Könyvjelzők (Mozilla/Firefox, Opera) 
    stb. néven.</p>

  <strong>Mutassa a címsort?</strong>
  <p>Kiválasztásakor a felhasználók láthatják a tananyag URL-jét (webcímét).</p>

  <strong>Mutassa a menüsort?</strong>
  <p>Kiválasztásakor a felhasználók használhatják az ablak menüsorát.  
  Általában hasznos dolog, de néhány grafikus tananyag jobban mutat a menüsor nélkül.</p>

  <strong>Mutassa az eszközsort?</strong>
  <p>Az eszközsorral könnyebb navigálni, mert elérhető rajta a Vissza/Előre, a Kezdőlap és a 
  Frissítés gomb.</p>

  <strong>Mutassa az állapotsort?</strong>
  <p>Az állapotsorral tájékozódhat például arról, hogy a tananyag mekkora hányada 
  töltődött be, vannak-e biztonsági 
  üzenetek stb.</p>

</blockquote>

  <li>Megnyitandó ablak méretének megadása. </li>

<blockquote>
  <p>Sokan még ma is 800x600-as képernyőfelbontást használnak.  Általában célszerű 
  először ennél kisebb felbontással, például 600x480-assal kezdeni.</p>

  <p>Ha a mezőket üresen hagyja, az új előugró ablak mérete azonos lesz azéval,
   amelyről azt előhívta.</p>

</blockquote>
</li>
</ol>