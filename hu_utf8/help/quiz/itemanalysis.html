<p align="center"><strong>Tételelemzés</strong></p>

<p>Ez a táblázat elemzésre és értékelésre alkalmas formában mutatja a teszt feldolgozott adatait. 
A felhasznált statisztikai paraméterek kiszámítási módját a klasszikus tesztelmélet 
tartalmazza  (1. hiv.)</p>

<p><strong>Nehézségi fok (% helyes)</strong></p>
<p>Ez jelzi, hogy mennyire könnyű vagy nehéz egy kérdés a vizsgázóknak. Kiszámításának módja:
<br />
FI = (X<sub>átlag</sub>) / X<sub>max</sub> 
<br />

ahol az  X<sub>átlag</sub> a tétellel próbálkozók által összesen elért pont átlaga, <br>
a X<sub>max</sub> pedig az adott tétel esetén elérhető maximális pont.<br>
Ha a kérdések két, helyes / helytelen csoportra oszthatók, 
akkor ez a paraméter egybeesik azon felhasználók százalékával, akik a kérdésre helyesen válaszoltak. </p>

<p><strong>Standard eltérés (SD)</strong></p>
<p>Ez a paraméter a válaszolók válaszainak a szórását méri. Ha mindenki azonos módon válaszolt, akkor az
SD=0. Az SD az egyes kérdésekre az elért/maximum arányának statisztikai standard eltérését adja.  
</p>

<p><strong>Diszkriminációs mutató (DI)</strong></p>
<p>Ezzel különíthetők el az adott tételre jobban <i>és</i> gyengébben válaszolók.
Kiszámítása során először a tanulók az összpontszám alapján harmadolódnak, majd következik a legjobb és legrosszabb
eredmények átlagának kiszámítása és az átlagpontszám kiszámítása. A matematikai képlet a következő: 
<br />
DI = (X<sub>top</sub> - X<sub>bottom</sub>)/ N 
<br />

ahol az X<sub>top</sub> a teszt legjobb 1/3-a (a csoportban a helyes válaszok száma) által 
elért/maximális pontszám összege, <br/>
az X<sub>bottom</sub>) pedig ugyanez a leggyengébb 1/3-ra vonatkoztatva.</p> 

<p>A paraméter  +1 és -1 közötti értéket kaphat.  
Ha a mutató 0,0 alá kerül, az azt jelenti, hogy a gyengébbek közül többen feleltek
jól az adott tételre, mint az erősebbek. Az ilyen tételeket ki kell hagyni mint értékteleneket.
Ezek ugyanis csökkentik a teszt összpontszámának a pontosságát. </p>

<p><strong>Diszkriminációs együttható (DC)</strong></p>
<p>Ezzel is a gyenge és az erős tanulók szétválasztására nyílik lehetőség.<br/>
A diszkriminációs együttható a tételre és az egész tesztre kapott pontok közötti korrelációs együttható.
Kiszámítása:

<br />
DC = Sum(xy)/ (N * s<sub>x</sub> * s<sub>y</sub>) 
<br />
ahol a Sum(xy) a tételpontok és a globális tesztpontok eltérésének az összege, <br>
az N a kérdésre adott válaszok száma<br/>
a s<sub>x</sub> a kérdésre vonatkozó pontok standard eltérése, <br/>
az s<sub>y</sub> az egész tesztre vonatkozó pontok standard eltérése.
</p>
<p>Ez a paraméter is +1 és -1 közötti értéket kaphat. A pozitív
értékek a jobb tanulók megkülönböztetésére valók, a negatív mutatók 
olyan tételeket jelölnek, amelyekre a legalacsonyabb pontszámot elérők válaszoltak a 
legjobban. A negatív DC-vel szereplő tételeket helytelenül válaszolták meg 
a tapasztaltabb tanulók, így ez voltaképpen bünteti őket. Az ilyen tétel kerülendő.<br/>
A diszkriminációs együttható / diszkriminációs mutató előnye az,
hogy az előbbi a teljes tanulói állományra vonatkozó adatokat használ, nem csak a 
felső és alsó harmadét. Így ezzel
érzékenyebben mérhető a tételre vonatkozó teljesítmény.</p>