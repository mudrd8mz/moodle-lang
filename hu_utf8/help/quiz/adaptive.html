<p align="center"><strong>Adaptív mód</strong></p>

<p>Igen választása esetén a tanulók ugyanarra a kérdésre azonos próbálkozás 
során többször is válaszolhatnak. Így ha egy tanuló a megoldására helytelen 
jelzést kap, azonnal újból próbálkozhat. Ugyanakkor általában minden rossz 
próbálkozás után büntetőpontot kap (a büntetés mértékét a 
büntetési tényező szabja meg, lásd a következő pontot).</p>

<p>Ezen módban olyan kérdéseket tehet fel, amelyek módosulnak a tanuló válaszának 
megfelelően. Az IMS QTI specifikáció így határozza meg az adaptív kérdéseket:</p>

<blockquote>
Egy adaptív tétel olyan kérdés, amely megjelenését, pontozását (a válasz feldolgozását) vagy egyszerre mind a kettőt 
a vizsgázó egyes próbálkozásainak megfelelően módosítja. 
Például egy adaptív kérdés felszólíthatja a vizsgázót egy szabadszöveges rész kitöltésére, 
nem megfelelő válasz esetén azonban egyszerű feleletválasztás lehetőségét kínálhatja fel, 
és kevesebb pontot adhat a javított válasz megadására. 
Az adaptív jelleggel a szerző formatív helyzetekben használható kérdéseket dolgozhat ki,
 melyek végigvezetik a vizsgázót, ugyanakkor olyan eredményt biztosítanak, amely figyelembe veszi 
 az általuk bejárt utat.
</blockquote>

<p>Adaptív módban minden kérdés mellett egy további <?php print_string('mark', 'quiz') ?> gomb jelenik meg.
Ha a tanuló megnyomja ezt a gombot, az arra a kérdésre adott válasz pontozásra kerül és az elért eredmény megjelenik
a tanuló előtt. Ha a kérdés adaptív, akkor új állapotában jelenik meg, mely figyelembe veszi a tanuló válaszát és 
számos esetben további adatot kér a tanulótól. A legegyszerűbb adaptív kérdés esetén az 
új állapot esetleg csak a visszajelzés szövegében tér el, és arra szólítja fel a tanulót, hogy próbálkozzék újból.
Bonyolultabb esetben a kérdés szövege és az interakció elemei is változhatnak.
</p>