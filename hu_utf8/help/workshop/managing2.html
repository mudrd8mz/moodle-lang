<p align="center"><strong>Műhelymunka feladatának kezelése</strong></p>
<p>A műhelymunka során kapott feladat bonyolultabb a szokásos feladatnál.
    Egy sor lépésből áll, ezek a következők: </p>
<ol>
<li><p><strong>Feladat kijelölése</strong> A feladat értékelését egy sor értékelési 
ELEMRE kell bontani. Ezáltal a feladat pontozása kevésbé lesz önkényes, emellett keretül 
szolgál a tanulóknak az értékelés elvégzéséhez. A tanár dolga 
az értékelési elemek összeállítása, így a pontozási lap 
elkészítése is. (Lásd a részleteket ott.)</p>

    <p>Az értékelési elemek beállítását követően a tanár 
    a példamunkák közül néhányat közread.  Ezeken a tanulók gyakorolhatják 
    az értékelést, mielőtt saját munkájukat elkészítik. 
    Mielőtt azonban a feladatok a tanulók számára hozzáférhetővé válnak,
    ezeket a példákat a tanárnak értékelnie kell. Ezzel a tanárnak minta-"válaszok" 
    állnak a rendelkezésére, amikor a példák tanulók általi értékelését 
    ellenőrzi (mely a következő szakaszban készül el).</p>

    <p>A mintamunkák tanár általi közreadása opcionális, bizonyos feladatoknál 
    feltehetőleg nincs is helye.</p></li>

<li><p><strong>Tanulói leadott munkák engedélyezése</strong> A feladat ezen a ponton elérhető a tanulók 
    számára. Ha a tanár összeállított egy sor példamunkát, a tanulóknak 
    ezek közül egy konkrét mennyiséget értékelni kell. (Az értékelések 
    száma a feladat létrehozásakor dől el.)  
    Ha egy tanuló teljesítette a kellő számú értékelést, leadhatja saját 
    munkáját. Példák nélküli feladat esetén a tanulók munkáikat minden 
    késlekedés nélkül leadhatják.</p>

<p>A feladatnak a munkaleadási szakaszban tartása azzal az előnnyel jár, 
  hogy a leadott munkák összegyűjthetővé válnak. Ezután a következő két 
  szakaszban azok kiosztása során jobb munkaelosztás érhető el. 
  Ha a feladat az (engedélyezett) "Összeállítás" szakaszból közvetlenül 
  a "Leadások és értékelések engedélyezése" 
  szakaszba kerül, a munkájukat korán leadó tanulók a korán leadott munkákból 
  kapnak értékelendő anyagot, míg a később leadók a későbbiekből. 
  A csoporttársi értékelés előtt egy "késleltetés"
  beiktatása nagyban csökkenti ezt a problémát. </p>

    <p>Ha a tanuló lead egy munkát, a tanár, ha kívánja, értékelheti azt. 
    Ez az értékelés bekerülhet a tanuló végső osztályzatába. Ezek
    az értékelések a feladat leadási és értékelési szakaszában 
    történhetnek.</p></li>

<li><p><strong>Tanulói leadott munkák és értékelések engedélyezése</strong> 
  Ha a feladatnak része a csoporttársi értékelés, a munkájukat már leadott 
  tanulók ekkor látják más tanulók értékelhető munkáit. A többi 
  tanuló pedig leadhatja munkáját (de <strong>nem</strong> látja más tanulók 
  értékelésre leadott munkáit).
    Ebben a szakaszban a munkák leadása, újbóli leadása, mindezek értékelése 
    egyszerre történhet. </p>

    <p>A tanár a munka leadását és annak csoporttársi értékelését két 
    külön szakaszra oszthatja, megvárva, amíg az összes tanuló leadja a munkáját, mielőtt
    a csoporttársi értékelési szakaszt megkezdi. Ez esetben erre a szakaszra egyáltalán
    nem kerül sor, a feladat a "Leadások engedélyezése" szakaszból egyből az
    "Értékelések engedélyezése" szakaszba kerül. 
    Ezzel a tanár határidőt szabhat a munkák leadásához,
    a feladat ezen határidő elérkezésekor kerül az 
     "Értékelések engedélyezése" szakaszba.</p>

<p> Ha viszont a tanár nem kívánja a feladatot ilyen egyértelműen kettéosztani, akkor
    a feladat belekerül ebbe a szakaszba. Ha a leadások és értékelések egyszerre történhetnek, 
    a tanárnak fontolóra kell venni a túlzott kijelölési szint EGY-re (vagy akár KETTŐ-re) 
    állítását, hogy a kijelölések simán történjenek (lásd a vonatkozó 
    súgót). Ezzel <strong>egyes</strong> leadott munkák többször, más munkák kevesebbszer
    kerülnek (csoporttársi) értékelésre, mint a leadott munkák többsége.</p>

    <p>Ha a tanuló elkészült az értékeléssel, csoporttársai megtekinthetik
    ezt az értékelést. A munkáját leadó tanuló megjegyzést fűzhet az értékeléshez, ha 
    ez az opció a feladatnál be lett jelölve. </p></li>

<li><p><strong>Tanulói értékelések engedélyezése</strong> 
    Ebben a szakaszban folytatódnak a csoporttársi értékelések, de a tanulók már nem adhatnak le 
    munkát, beleértve az újbóli leadást is. Azok, akik nem adtak le munkát, 
    értesítést kapnak arról, hogy már nem adhatnak le munkát és <strong>nem</strong> 
    láthatnak semmilyen értékelendő (csoporttársi) munkát.</p></li>

<li><p><strong>Végső pontszámok kijelzése</strong> Az értékelés utolsó szakaszában
  a tanulók részletesen láthatják végső pontszámaikat. Az egyes leadott munkákra
  kapott értékelések külön-külön könnyen áttekinthetők.</p>

<p>A tanulók (és a tanár) opcionálisan láthatnak egy "ligatáblázatot"
    a tanulói leadott munkákról. A munkák pontszám szerint, a legmagasabb pontot kapótól 
    lefelé vannak felsorolva benne.</p></li>
</ol>

<p>A feladat bármely szakaszában a tanár megnyithatja az 
    "Adminisztráció" oldalt. Ez mutatja a feladat pillanatnyi állapotát. 
    Felsorolja (ha van) a tanári mintapéldákat, a tanulók (tanári példákra, saját
    munkájukra és más tanulók leadott munkáira adott) értékeléseit, valamint
    a tanulók leadott munkáit. A tanár ezen az oldalon értékelheti, ill. értékelheti újból
     a leadott munkákat, törölheti a leadott munkákat és az értékeléseket, és általában
     nyomon követheti a feladattal kapcsolatos folyamatot.</p>
