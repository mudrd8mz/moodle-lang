<p align="center"><strong>Feladatok pontozása</strong></p>

<p>Ennél a gyakorlatnál a tanuló és a tanár az elkészült munka értékelésére 
ugyanazt az értékelési űrlapot használja. Az űrlapot a két csoport a gyakorlat 
különféle szakaszaiban használja, így itt a magyarázat két részre oszlik.</p>
	
<p><strong>A tanulók esetén</strong></p>
	
<p>Az értékelési űrlap szerepe főként az, hogy megmutassa, miként fogja az 
értékelést végző tanár az Ön munkáját értékelni. Ezt az űrlapot 
még a munka leadása <strong>előtt</strong> kell kitöltenie. A lapot ellenőrző jegyzékként 
használhatja. Az űrlapot a rendszer mentéskor <strong>nem</strong> továbbítja a tanárhoz. Módja van a 
későbbiekben visszatérni az űrlaphoz és annyiszor módosítani (saját munkájával 
együtt), ahányszor csak akarja, feltéve, hogy a munkáját még <strong>nem </strong> adta le. Ne feledje, hogy 
bár megteheti, nem szükséges munkáját közvetlenül ezen űrlap kitöltését 
követően leadni. Értékelésének a tartalma viszont rögzített marad és 
elérhetővé válik a tanár számára, amikor leadja a munkát.</p>
	
<p>Ha a tanár arra kéri, hogy változtasson a munkáján és ismét küldje be, <strong>nem</strong> 
kéri a rendszer arra, hogy újból értékelje "új" munkáját. Ezt a fajta 
értékelést csakis "az első körben" teheti meg.</p>
	
<p>A munka ezen (kezdeti) értékelését a tanár ellenőrzi, megjegyzéseket fűzhet 
hozzá és lepontozhatja. A megjegyzéseket megtekintheti, és az értékeléshez kapott pontszámok 
ezen gyakorlat végső pontszámának a részét képezhetik.</p>

<p><strong>A tanár esetén</strong></p>

<p>Az értékelő űrlap a tanulók leadott munkájának a pontozására szolgál. Ezek a 
pontok általában a tanuló gyakorlatra kapott végső pontszámának fő összetevőjét 
adják. Az értékelést, annak pontszámát és bármely esetleges megjegyzést megtekintheti 
az a tanuló, aki a munkát leadta. Ha elkészült az értékeléssel, el kell döntenie, 
hogy megengedi-e a tanulónak, hogy módosítsa és újból leadja a munkáját - 
remélhetőleg javítva rajta -, vagy sem.</p>
	
<p>Értékelés mentése során egy rövid idő áll rendelkezésre az esetleges 
módosításra, mielőtt az értékelést a rendszer "hozzáférhetővé teszi" a 
tanuló számára.</p>