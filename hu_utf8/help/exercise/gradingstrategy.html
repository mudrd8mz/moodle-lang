<p align="center"><strong>Pontozási stratégia</strong></p>

<p>A gyakorlat jellegű feladat meglehetős rugalmasságot tesz lehetővé a használt pontozási sémát 
illetően.  Ez lehet:</p>

<ol>
<li><strong>Nincs pontozás:</strong>  Ilyen feladattípus esetén a tanár nem kíváncsi a 
tanulótól származó mennyiségi értékelésre.  A tanulók megjegyzéseket 
fűznek a munkákhoz, de nem pontozzák őket. Ugyanakkor a tanár, ha kívánja, pontozhatja a 
tanulói megjegyzéseket.  Ezek az "osztályozó pontszámok" képezik a tanulók végső 
pontszámának az alapját.  Ha a tanár nem pontozza a tanulói értékeléseket, akkor a feladat 
semmilyen végső pontszámot nem kap.</li>
	
<li><strong>Akkumulatív pontozás:</strong>   Ez a pontozás alaptípusa.  Ilyen feladattípus esetén az 
egyes értékelésekre adott pontszám egy sor "értékelési elemből" áll össze.  
Az egyes elemeknek a feladat valamely konkrét szempontjára kell vonatkozniuk.  Jellemző esetben egy-egy feladathoz 5-15 megjegyzési pontozási elemet kell hozzárendelni, a tényleges szám a feladat méretétől és bonyolultságától függ.  Gyakorlat jellegű feladat esetén megengedett egyetlen elem használata, és hasonló értékelés stratégiával ruházható fel, mint egy szokásos 
Moodle-feladat.</li>
 <p>Az elemek az alábbi három jellemzővel rendelkeznek:</li></ol>
<ol><li>Az értékelési elemek LEÍRÁSA.  Ennek egyértelműen rögzíteni kell, hogy a 
feladatot mely szempont szerint értékeli.  Ha az értékelés minőségi, célszerű 
részletezni, mit tekint kiválónak, közepesnek, illetve gyengének. </li>
	
<li><p>Az értékelési elemek SKÁLÁJA.  Egy előre meghatározott számú skála 
áll rendelkezésre.  Ezek az egyszerű igen/nem jellegű skálától a többpontos skálán 
keresztül a teljes százalékos skáláig terjednek.  Minden elemnek megvan a maga skálája, amelynek 
igazodnia kell az adott elemhez kapcsolódó lehetséges variációk számához.  Ne feledje, hogy 
a skála NEM határozza meg az elem fontosságát az átlagos pontszám kiszámítása 
során, azaz egy kétpontos skálának azonos a "hatása", mint a 100 pontosnak, ha a megfelelő elemek azonos súllyal szerepelnek...</p>

<p>Ha vannak a kurzusban kialakítva testre szabott skálák, ezeket használatba lehet venni. 
Ugyanakkor tekintetbe kell venni, hogy ez a skálafajta több pontos skálaként használatos, és csak a skála első vagy utolsó tételei jelennek meg. Ha például a &quot;Nagyon nedves, Nedves, Nyirkos, Száraz&quot; testre szabott skálát hozzák létre a kurzusban, ez használatba vehető és 4 pontos skálaként jelenik meg, két végén a &quot;Nagyon nedves&quot; és a &quot;Száraz&quot; értékkel.</p></li>

<li>Az értékelési elemek SÚLYA.  Alaphelyzetben az elemek azonos fontosságúak a feladat átlagos 
pontszámának a kiszámítása során.  Ez megváltoztatható, ha a fontosabb elemekhez 
1-nél nagyobb, a kevésbé fontosakhoz 1-nél kisebb súlyt rendel.  A súlyok 
módosítása NEM befolyásolja a maximális pontszámot, azt az értéket ugyanis a 
csoporttársi feladathoz tartozó 'maximális pontszám' paraméter határozza meg.  A súlyok kaphatnak 
negatív értékeket, ez kísérleti jelleggel alkalmazható.  </li></ol>

<li><strong>Hibán alapuló pontozás:</strong>  Ilyen feladattípus esetén a leadott munka pontozása igen/nem skála alapján történik.  A pontszámot a "pontszámtáblázat " határozza meg, amely 
megadja a "hibák" száma és a javasolt pontszám közötti összefüggést.  Egy feladatnak lehet 
például hat olyan lényeges eleme, amelynek jelen kell lennie. A pontszámtáblázat megadja a javasolt 
pontokat, ha mind jelen van, ha egy hiányzik közülük, ha kettő stb.  Az egyes elemekhez szükség esetén súlyozott tényezők rendelhetők, amennyiben egyes elemek fontosabbak, mint a többi.  A "hibák" száma a meglévő elemek súlyozott összege.  Alaphelyzetben minden elem súlya egy.  A pontozási táblázat feltehetőleg nem lineáris, a javasolt pontok egy tíz elemesből álló feladat esetén 
például alakulhatnak ekként: 90%, 70%, 50%, 40%, 30%, 20%, 10%, 0%. Az értékelést végző az 
ajánlott pontszámokat felfelé vagy lefelé viheti akár 20%-kal ahhoz, hogy kialakítsa a leadott munka 
végső pontszámát.</li>
	
<li><strong>Kritériumon alapuló pontozás:</strong>  Ez a legegyszerűbben pontozható 
értékelésfajta (jóllehet, létrehozása nem szükségszerűen a legegyszerűbb).  
A leadott munkák pontozása egy sor kritérium alapján történik. Az értékelést 
végző kiválasztja, melyik megállapítás illik legjobban az adott munkára.  A pontszám 
megállapítása a "kritériumtáblázat" alapján történik, amely minden egyes 
kritériumhoz megadja a javasolt pontszámot. Például kialakítható egy olyan feladat, amely, 
mondjuk, öt kritériumot magában foglaló megállapításra épül. Ez esetben 
az értékelést végzőknek egyes értékeléseikhez az öt megállapítás 
közül ki kell választaniuk egyet.  A hibán alapuló pontozáshoz hasonlóan az 
értékelést végző az ajánlott pontszámot a végső pontszámhoz viszonyítva 
legfeljebb  20%-kal módosíthatja. </li>
 <li><strong>Rubrika</strong> Hasonló a kritériumon alapuló pontozáshoz, 
azzal a különbséggel, hogy többszörös kritériumkészletek használatára épül. 
Minden készlet egy meghatározott "kategóriát" takar, melyhez legfeljebb öt megállapítás 
tartozhat. Az egyes készletekhez egyedi súlyok rendelhetők, a pontszám pedig az egyes készletek pontjainak súlyozott kombinációja. Ezen értékeléstípusnál <strong>nincs</strong> 
beállítási (módosítási) lehetőség. </li></ol>