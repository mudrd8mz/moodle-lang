<p align="center"><strong>Feladatelemek</strong></p>

<p>A pontozás megkönnyítése érdekében a csoportos feladatnak ésszerű számú 
értékelési elemmel kell rendelkeznie. Az egyes elemeknek a feladat valamely konkrét szempontjára kell 
vonatkozniuk. Jellemző esetben egy-egy feladathoz 5 - 15 megjegyzési pontozási elemet kell hozzárendelni, a 
tényleges szám a feladat méretétől és bonyolultságától függ. Csoporttársi 
feladat esetén megengedett egyetlen elem használata, és hasonló értékelési 
stratégiával ruházható fel, mint egy szokásos Moodle-feladat. </p>
	
<p>Az elemek típusa a feladat pontozási stratégiájától függ.</p>

<p><strong>Nem pontozott</strong> Az elemek a feladat szempontjainak a leírásai. Az értékelést 
végzőt arra kéri, hogy fűzzön megjegyzéseket ezekhez a szempontokhoz. Akárcsak az összes 
pontozási stratégia esetén, létezik egy terület az általános megjegyzések 
számára.</p>

<p><strong>Akkumulatív pontozás</strong> Az elemek az alábbi három jellemzővel rendelkeznek:</p>
<ol>
<li><p>Az értékelési elemek LEÍRÁSA. Ennek egyértelműen rögzíteni kell, hogy a feladatot 
mely szempont szerint értékeli. Ha az értékelés minőségi, célszerű 
részletezni, mit tekintünk kiválónak, közepesnek, illetve gyengének. <li>Az értékelési 
elemek SKÁLÁJA. Egy előre meghatározott számú skála áll rendelkezésre. Ezek az 
egyszerű igen/nem jellegű skálától a többpontos skálán keresztül a teljes 
százalékos skáláig terjednek. Minden elemnek megvan a maga skálája, amelynek igazodnia kell az adott 
elemhez kapcsolódó lehetséges variációk számához. Ne feledje, hogy a skála NEM 
határozza meg az elem fontosságát az átlagos pontszám kiszámítása során, azaz egy 
kétpontos skálának azonos a "Hatása", mint a 100 pontosnak, ha a megfelelő elemek azonos súllyal szerepelnek...</p>

<p>Az értékelési elemek SÚLYA. Alaphelyzetben az elemek azonos fontosságúak a feladat átlagos 
pontszámának a kiszámítása során. Ez megváltoztatható, ha a fontosabb elemekhez 1-nél 
nagyobb, a kevésbé fontosakhoz 1-nél kisebb súlyt rendel. A súlyok módosítása NEM 
befolyásolja a maximális pontszámot, azt az értéket ugyanis a csoporttársi feladathoz tartozó 
'maximális pontszám' paraméter határozza meg. A súlyok kaphatnak negatív értékeket, ez 
kísérleti jelleggel alkalmazható. </p></li></ol>
<p><strong>Hibán alapuló pontozás</strong>. Az elemek általában olyan tételeket vagy szempontokat 
fogalmaznak meg, amelyeknek meg kell jelennie a feladatban. Az értékelés ezen tételek vagy szempontok 
meglétén vagy hiányán alapszik. A tanárnak olyam pontszámtáblázatot kell 
beállítania, amely a javaslat szerinti pontokat adja akkor, ha minden tétel jelen van, ha egy hiányzik, ha 
kettő hiányzik stb. Ha egyes tételek fontosabbak, mint a másik, akkor ezekhez a tételekhez 1-nél nagyobb 
súlyt rendelhet. A kisebb tételekhez 1-nél kisebb súlyt rendelhetünk. A globális "hibaszám" a 
hiányzó tételek súlyozott összege. Az értékelést végző mindig végrehajthat 
kisebb módosításokat ezeken a javaslat szerinti pontokon.</p>

<p><strong>Kritériumon alapuló pontozás</strong>. Az elemek "szintre" vonatkozó megállapításokat 
tartalmaznak, melyekkel a feladat rangsorolható. A megállapítások lehetnek összegezendő jellegűek, 
illetve lehetnek önmagukban álló megállapítások. Az értékelést végzőnek 
kell eldöntenie, hogy melyik megállapítás illik jobban az egyes munkákra. A tanárnak minden 
kritériumra vonatkozó megállapítást egy javasolt pontszámhoz kell kapcsolnia. Ezeket 
általában el kell rendezni. Az értékelést végző végrehajthat kisebb 
módosításokat ezeken a javaslat szerinti pontokon.</p>

<p><strong>Rubrika alapú pontozás</strong> Hasonlít a kritériumon alapuló pontozáshoz, de itt 
egynél több kritériummal dolgozunk. A kritériumok számát a feladat paraméterei között adjuk 
meg. Az egyes kritériumokon belül legfeljebb öt "szintre" vonatkozó megállapítást tehetünk. Egy 
adott feladaton belül a szintek száma kritériumról kritériumra változhat. Egy-egy kritérium 
beállítása során egy üres "szintre" vonatkozó megállapítás jelzi a "szintre" 
vonatkozó megállapítás végét. Ennek megfelelően némely kritériumhoz két szint 
tartozhat, más esetben három szint, legfeljebb öt szint lehetséges. A kritériumok súlyozhatók. A 
szintekhez 0, 1, 2, legfeljebb 4 pont rendelhető. Az értékelés pontszáma ezen pontok súlyozott 
összege.</p>