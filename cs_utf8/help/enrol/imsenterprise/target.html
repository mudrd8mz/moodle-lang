<h1>Cílové systémy (pole &lt;target&gt;)</h1>

<p>Jeden datový soubor IMS Enterprise může být určen pro několik různých
cílových systémů &ndash; různé systémy pro řízení výuky (LMS &ndash; Learning Management
System) nebo různé systémy v rámci školy/univerzity. V souboru IMS je možné
výslovně uvést, zda jsou data určena pro jeden nebo více cílových systémů. Tyto
cílové systémy se zapisují do tagu &lt;target&gt;, který je obsažen v tagu &lt;
properties&gt;.</p>

<p>Ve většině případů se o toto nastavení nemusíte starat. Ponechte příslušné
pole prázdné, a datový soubor bude Moodlem zpracován vždy, ať v něm je či není
"target" určen. V ostatních případech vyplňte přesné jméno, které bude v
datovém souboru uvedeno v tagu &lt;target&gt;.</p>
