<h1>Oprávnění</h1>

<p>
Oprávnění jsou nastavení, jimiž lze řídit přidělování předem definovaných pravomocí.
</p>

<p>
Jednou z těchto pravomocí je např. "Začínat novou diskusi" (ve fóru).
</p>

<p>
V rámci každé role můžete pro danou pravomoc vybrat jednu ze čtyř následujících hodnot oprávnění:
<dl>
<dt>ZDĚDIT</dt>
<dd>Obvykle jde o výchozí nastavení. Je to nastavení neutrální a znamená 
    "použij oprávnění, které uživatel už má". Jestliže je někomu přidělena 
    role (např. v&nbsp;kurzu) a pro některou z&nbsp;jejích pravomocí je použito 
    toto nastavení, bude u této pravomoci použito oprávnění, které bylo uživateli
    přiděleno v&nbsp;nadřazených kontextech (např. v&nbsp;kategoriích kurzů nebo 
    na úrovni systému). Pokud není uživateli povoleno pravomoc užívat v&nbsp;žádném 
    nadřazeném kontextu, nebude příslušnou pravomocí disponovat.
    </dd>

<dt>POVOLIT</dt>
<dd>Výběrem této hodnoty přiznáváte danou pravomoc všem uživatelům, 
    jimž je přiřazena role obsahující toto nastavení. Oprávnění platí 
    v&nbsp;kontextu, v&nbsp;němž byla role přiřazena, a dále ve všech 
    "nižších" kontextech. Jestliže jde např. o roli studenta přiřazenou 
    pro kurz, budou studenti moci "začínat novou diskusi" 
    v&nbsp;libovolném fóru daného kurzu s&nbsp;výjimkou těch, u nichž
    byla oprávnění pro tuto pravomoc přenastavena na hodnotu Zamezit 
    nebo Zakázat.</dd>

<dt>ZAMEZIT</dt>
<dd>Touto volbou odebíráte uživateli danou pravomoc, a to i v případě, 
    že ji měl ve vyšším kontextu povolenu.</dd>

<dt>ZAKÁZAT</dt>
<dd>Toto nastavení není potřeba často, někdy je ovšem výhodné odebrat 
    některé roli oprávnění s&nbsp;tím, že je v&nbsp;žádném nižším kontextu 
    nebude možné přenastavit. Dobrým příkladem je situace, kdy chce 
    správce konkrétnímu uživateli zcela odebrat možnost začít novou 
    diskusi v&nbsp;celé instalaci. Může v&nbsp;takovém případě vytvořit roli, 
    v&nbsp;níž bude u pravomoci "Začínat novou diskusi" nastavena hodnota 
    "Zakázat", a takovou roli přidělit vybranému uživateli v&nbsp;nejvyšším 
    kontextu stránek (systému).</dd>

</dl>
</p>

<h1>Konfliktní oprávnění</h1>

<p> Oprávnění nastavená v "nižším" kontextu mají obvykle přednost
    před oprávněními přebíranými z "vyšších" kontextů (platí pro 
    přenastavení rolí a pro přidělené role). Výjimkou je hodnota 
    ZAKÁZAT, kterou nelze v nižších kontextech přenastavit.
</p>

<p> Pokud jsou uživateli v&nbsp;tomtéž kontextu přiděleny dvě role, 
    v&nbsp;nichž je u stejné pravomoci nastaveno jednou POVOLIT a 
    podruhé ZAMEZIT, které oprávnění se použije? V&nbsp;takovém případě 
    se Moodle pokusí v&nbsp;kontextovém stromu najít "rozhodčího".
</p>
    
<p> Příklad: Student má v kurzu dvě role. Jedna mu umožňuje začínat 
    nové diskuse, druhá nikoliv. V tomto případě Moodle prověří, zda 
    se v&nbsp;kontextu kategorií kurzů nebo v&nbsp;kontextu stránek 
    nacházejí jiná nastavení oprávnění, která by nám pomohla konflikt 
    rozhodnout. Pokud se žádné takové oprávnění nenalezne, použije se 
    oprávnění ZAMEZIT (konfliktní natavení se vzájemně vyrušila a 
    výsledkem je nepřítomnost oprávnění).
</p>

<h1>Výjimky</h1>

<p> Účtu hosta je obecně znemožněno vkládat obsah (např. ve fórech, 
    v&nbsp;kalendáři, v&nbsp;blogu), a to i v&nbsp;případě, že je mu 
    tato pravomoc přidělena.
</p>

<p>
Viz také 
<a href="help.php?file=roles.html">Role</a>, 
<a href="help.php?file=contexts.html">Kontexty</a>, 
<a href="help.php?file=assignroles.html">Přidělování rolí</a> a 
<a href="help.php?file=overrides.html">Přenastavení rolí</a>.
</p>