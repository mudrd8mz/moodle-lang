<h1>Typy fór</h1>

<p>Můžete si vybrat z několika typů fór:</p>

<p><b>Prostá diskuse</b> &ndash; pouze jedno téma, vše na jedné stránce.Vhodné pro
krátké diskuse s jasným zaměřením.</p>

<p><b>Běžné fórum pro obecné použití</b> &ndash; otevřené fórum, ve kterém může
kdokoliv kdykoliv začít novou diskusi. Jedná se o fórum s nejširšími možnostmi
použití.</p>

<p><b>Každý může zahájit jedno téma diskuse</b> &ndash; každý může začít pouze jednu
novou diskusi na jakékoliv téma (všichni ovšem mohou reagovat). To je užitečné,
jestliže chcete, aby každý student začal diskusi například o svých připomínkách
k tématu týdne a aby na ně ostatní reagovali.</p>

<p><b>Otázky a odpovědi</b> &ndash; tento typ fóra vyžaduje, aby studenti zaslali
svoje názory předtím, než se budou moci podívat na příspěvky ostatních
studentů. Poté, co vloží svůj příspěvek, mohou studenti sledovat a odpovídat na
příspěvky ostatních. Toto nastavení zajišťuje všem studentům rovnou příležitost
pro vložení prvního příspěvku, a podporuje tak originální a nezávislé
myšlení.</p>

<p>(V příštích verzích Moodlu lze očekávat další rozšíření.)</p>
