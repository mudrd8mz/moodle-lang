<h1>Nastavení otázky</h1>

<p>Některé typy otázek využívají volby, která se aktivuje zatržením políčka v
záhlaví otázky. Význam této volby u jednotlivých typů otázek je uveden
níže.</p>

<ol>
  <li>
    <p><b>Otázka s výběrem odpovědí</b><br>
    Podtypem otázky s výběrem odpovědí je <b>"Otázka s výběrem více správných
    odpovědí"</b>. U tohoto typu otázky musí student vybrat všechny správné
    odpovědi. Součástí textu otázky může (ale nemusí) být informace o
    <i>celkovém počtu</i> správných odpovědí. Například otázka "Která z
    následujících osobností byla prezidentem USA?" tuto informaci neobsahuje,
    kdežto otázka "Vyberte ze seznamu dva prezidenty USA" ano. Počet správných
    odpovědí může sahat od <b>1</b> až do celkového počtu variant odpovědí. I
    při jedné správné odpovědi se však "otázka s výběrem více správných
    odpovědí" liší od "otázky s výběrem odpovědí", protože studentovi dovoluje
    vybrat více než jednu odpověď (a dopustit se tak chyby).</p>
  </li>

  <li>
    <p><b>Krátká tvořená odpověď</b><br>
    Pro tento typ otázky existují dva porovnávací systémy: jednoduchý systém,
    používaný jako výchozí, a systém "regulárních výrazů", který se aktivuje
    volbou "Používat regulární výrazy". Více informací najdete v souboru
    nápovědy "Typ otázky".</p>
  </li>
</ol>

<p>U ostatních typů otázek se volba "Nastavení otázky" nepoužívá.</p>
