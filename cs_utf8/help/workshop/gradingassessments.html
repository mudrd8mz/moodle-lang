<h1>Známkování hodnocení prováděných studenty</h1>

<p>Na této stránce vkládá učitel svou známku za hodnocení, které provedli
studenti ve fázi odevzdávání a hodnocení prací. Používá se relativně jednoduchý
způsob známkování, podíl ze 100 %. Učitel může poskytnout studentům na začátku
workshopu instrukce, co se bude známkovat a jakým způsobem. Pokročilí studenti
mohou být například požádáni o kritický komentář, studenti středně pokročilí
mohou být požádáni o vyzdvihnutí kladů a záporů a studenti začátečníci mohou
pouze hledat chyby a nepřesnosti.</p>

<p>Pokud je k dispozici hodnocení učitele, zobrazuje se pro lepší srovnání před
hodnocením studenty. Komentář učitele tak může sloužit jako výchozí bod
srovnávání.</p>

<p>Známku za hodnocení uložíte kliknutím na příslušné tlačítko dole na stránce.
Známku můžete upravit v době k tomu určené. Jakmile tato doba uběhne, komentář
učitele je zpřístupněn studentovi. "Známka za hodnocení" je však studentům
zpřístupněna teprve zároveň s konečnou známkou. (Je tomu tak proto, že by
pravděpodobně docházelo k záměně známky za odevzdanou práci se známkou za
HODNOCENÍ &ndash; v počáteční fázi nejsou tyto rozdíly studentům zřejmé.)</p>
