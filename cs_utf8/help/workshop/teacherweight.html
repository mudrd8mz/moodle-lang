<h1>Váha hodnocení učitele</h1>

<p>Tato volba se používá buď proto, aby se "vypnula" hodnocení, která provádí
učitel, nebo aby měla stejnou váhu jako hodnocení, která provádějí studenti,
nebo aby jim byla přidělena vyšší váha než mají hodnocení prováděná
studenty.</p>

<p>Normální hodnota pro tuto volbu je 1. To znamená, že hodnocení prováděná
učitelem mají stejnou váhu jako hodnocení prováděná studenty.</p>

<p>Může nastat situace, kdy studenti soustavně "nadhodnocují" odevzdané práce,
tj. dávají svým spolužákům příliš vysoké známky. Naopak jindy může být
hodnocení spolužáky příliš nízké (ale to je méně obvyklé). Nekvalitní hodnocení
studenty je do určité míry možno kompenzovat tím, že zvýšíte hodnotu této
volby. Nastavení hodnoty na 5 například znamená, že jestliže na každou
odevzdanou práci bude 5 hodnocení provedených studenty, pak hodnocení, které
provede učitel, bude mít pro výpočet známky stejnou váhu (při nezapočítání
podezřelých hodnocení) jako všech pět hodnocení, která provedli studenti. Je-li
hodnota vyšší než jedna, je také pravděpodobnější, že při analýze hodnocení
budou vynechána hodnocení studentů, která nejsou v souladu s hodnocením
učitele. Zbývající hodnocení, která jsou blíže hodnocení učitele, potom
dodávají hodnocení učitele ještě vyšší váhu.</p>

<p>Tato volba může být kdykoli v průběhu workshopu změněna.</p>
