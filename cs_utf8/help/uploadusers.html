<h1>Načíst uživatele</h1>

<p>Především je nutno poznamenat, že <b>obvykle není nutné importovat uživatele
dávkově</b> &ndash; chcete-li omezit množství administrátorské práce, seznamte se
nejprve s možnostmi autentizace, které nevyžadují manuální údržbu, jako je
například připojení k již existujícím externím databázím nebo vytváření účtů
samotnými uživateli. Viz stránku "Metoda ověřování" ve správcovském menu.</p>

<p>Pokud jste si jisti, že chcete importovat větší množství uživatelských účtů
z textového souboru, musíte dodržet tento formát:</p>

<ul>
  <li>Každý řádek souboru obsahuje právě jeden záznam.</li>

  <li>Každý záznam je tvořen řadou údajů oddělených čárkami.</li>

  <li>První záznam souboru má zvláštní funkci &ndash; obsahuje seznam názvů polí.
  Tento seznam definuje formát zbytku souboru.

    <blockquote>
      <p><strong>Povinná pole:</strong> Tyto položky nesmí v prvním záznamu
      chybět a musí být vyplněny u všech uživatelů.</p>

      <p> </p><font color="#990000" face="Courier New, Courier, mono">username,
      password, firstname, lastname, email</font>
      <p>
      <p>

      <p><strong>Standardně vyžadovaná pole:</strong> Tato pole jsou volitelná.
      Pokud nejsou definována, jsou hodnoty převzaty z osobního profilu
      správce:</p>

      <p><font color="#990000" face="Courier New, Courier, mono">institution,
      department, city, country, lang, auth, timezone</font></p>

      <p><strong>Volitelná pole:</strong> Všechna tato pole jsou zcela
      volitelná. Kurzy jsou identifikovány svými "krátkými názvy" &ndash; pokud jsou
      uvedeny, bude uživatel do příslušných kurzů automaticky zapsán jako
      student. Názvy skupin musí být přiřazeny k odpovídajícím kurzům, tj.
      skupina group1 ke kurzu course1 atd.</p>

      <p><font color="#990000" face="Courier New, Courier, mono">idnumber, icq,
      phone1, phone2, address, url, description, mailformat, maildisplay,
      htmleditor, autosubscribe, course1, course2, course3, course4, course5,
      group1, group2, group3, group4, group5, type1, type2, type3, type4,
      type5</font></p>
    </blockquote>
  </li>

  <li>Čárky obsažené uvnitř údajů je nutné zapsat kódem &amp;#44; &ndash; skript jej
  automaticky převede zpět na čárky.</li>

  <li>Pro booleovská pole použijte 0 pro False (nepravda) a 1 pro True
  (pravda).</li>

  <li>Typy (type) umožňují Moodlu rozlišit, zda má uživatel v existujícím kurzu
  přiřazenu roli student nebo učitel (tak např. type2 odpovídá kurzu course2).
  1 = student, 2 = učitel s oprávněními k úpravám a 3 = učitel bez oprávnění k
  úpravám. Pokud ponecháte typ nezadaný, nebo pokud není zadán žádný kurz, je
  uživatel nastaven na výchozí hodnotu student.</li>

  <li>Poznámka: Jestliže je uživatel již registrován v databázi uživatelů
  Moodlu, vrátí skript pro daného uživatele číslo userid (index databáze) a
  automaticky zapíše uživatele jako studenta do všech zadaných kurzů, aniž by
  došlo k aktualizaci jiných zadaných dat.</li>
</ul>

<p>Zde je příklad platného souboru pro import:</p>

<p><font size="-1" face="Courier New, Courier, mono">username, password,
firstname, lastname, email, lang, idnumber, maildisplay, course1, group1,
type1<br>
lazar, tajneheslo, Markéta, Lazarová, marketa@server.cz, cs, 3663737, 1,
Intro101, Skupina A<br>
janovak, heslotajne, Jan, Novák, janovak@kdesi.cz, en, 6736733, 0, Advanced202,
Skupina 3, 3</font></p>

<h1>Aktualizace stávajících účtů</h1>

<p>Ve výchozím nastavení Moodle předpokládá, že vytvoříte nové uživatelské účty
a přeskočí záznamy, kde uživatelské jméno odpovídá existujícímu účtu. Pokud
však nastavíte možnost "Aktualizovat stávající účty" na hodnotu <b>Ano</b>,
budou stávající uživatelské účty aktualizovány.</p>

<p>Při aktualizaci stávajících účtů je možné změnit také uživatelská jména.
Nastavte volbu "Povolit přejmenování" na hodnotu <b>Ano</b> a vložte do souboru
pole nazvané <font color="#990000" face=
"Courier New, Courier, mono">oldusername</font>.</p>

<p><b>Upozornění:</b> Chyby při aktualizaci stávajících účtů mohou negativně
ovlivnit uživatele. Při použití těchto možností aktualizace postupujte
opatrně.</p>
