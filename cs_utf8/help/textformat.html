<h1>Formátování textu</h1>

<p>Při psaní textu v Moodlu máte k dispozici několik formátů, výběr závisí na
vašich dovednostech a typu prohlížeče, který používáte.</p>

<p><b>Zpravidla můžete u tohoto nastavení ponechat výchozí hodnotu a vše by
mělo fungovat, jak byste čekali.</b></p>

<p><b>1. Moodle auto-formát</b></p>

<div style="margin-left: 2em">
  <p>Tento formát je nejvhodnější, pokud pro vkládání textu používáte běžné
  textové pole (a nikoliv vestavěný HTML editor). Pište prostě tak, jako byste
  psali například e-mail.</p>

  <p>Při ukládání textu provede Moodle řadu operací, kterými váš text
  automaticky zformátuje.</p>

  <p>Například internetové adresy jako <a href=
  "http://yahoo.com/">http://yahoo.com</a> nebo <a href=
  "http://www.yahoo.com/">www.yahoo.com</a> budou převedeny na odkazy.</p>

  <p>Mezery v textu zůstanou zachovány a před každým novým odstavcem bude
  prázdný řádek.</p>

  <p>Smajlíci jako :-) se automaticky převedou na grafické ekvivalenty.</p>

  <p>Můžete dokonce používat značky HTML, které budou při uložení správně
  interpretovány.</p>

  <p align="right"><a href="help.php?file=text.html">Více o Moodle
  auto-formátu</a></p>
</div>

<p><b>2. Formát HTML</b></p>

<div style="margin-left: 2em">
  <p>Tento formát předpokládá, že text je vytvořen pouze v jazyce HTML.
  Používáte-li k úpravě textu HTML editor, pak se jedná o výchozí formát.</p>

  <p>HTML text můžete vytvářet i v prostém textovém poli, pak ovšem musíte
  všechny značky HTML vložit ručně.</p>

  <p>Na rozdíl od Moodle auto-formátu nedochází k žádným automatickým úpravám
  textu.</p>

  <p align="right"><a href="help.php?file=html.html">Více o HTML v
  Moodlu</a></p>

  <p align="right"><a href="help.php?file=richtext.html">Více o HTML
  editoru</a></p>
</div>

<p><b>3. Čistě textový formát</b></p>

<div style="margin-left: 2em">
  <p>Tento formát je vhodný pro vkládání rozsáhlejších textů, programového kódu
  nebo kódu HTML, u kterých vyžadujete, aby se zobrazovaly přesně tak, jak jste
  je zapsali.</p>

  <p>Smajlíci a konce odstavců se i zde automaticky formátují, jinak zůstává
  text nedotčen.</p>
</div>

<p><b>4. Textový formát Markdown</b></p>

<div style="margin-left: 2em">
  <p>Formát Markdown používá pro formátování textu vlastní systém značek.</p>

  <p>Umožňuje psát text způsobem, který je stále ještě dobře čitelný, a přitom
  jej lze automaticky převést do HTML textu s nadpisy, seznamy a ostatním
  náročnějším formátováním.</p>

  <p align="right"><a href="help.php?file=markdown.html">Více o formátu
  Markdown</a></p>
</div>
