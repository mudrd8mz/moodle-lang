<h1>Stránka správy cvičení</h1>

<p>Tato stránka umožňuje učiteli prohlížet jeden nebo více popisů cvičení,
hodnocení a odevzdané práce studentů. Tyto položky je možno přejmenovat,
prohlížet nebo mazat pomocí různých odkazů na stránce. Na této stránce se také
zobrazuje, které práce byly odevzdány po termínu.</p>

<p>První tabulka zobrazuje soubory, které vložil učitel. Obvykle je to jen
jeden soubor. Obsahuje popis cvičení a zadání, jak postupovat. Pokud učitel
vloží více než jeden popis, jsou zde uvedeny všechny. Poznámka: Jakmile je
cvičení zahájeno, NEMĚLY by tyto soubory být odstraňovány. Ve fázi nastavování
cvičení je však možno soubory vložené učitelem ještě odstranit.</p>

<p>Druhá tabulka zobrazuje (počáteční) hodnocení studentů (hodnocení jejich
vlastní prácei). Zobrazuje se známka, kterou si student za svoji práci udělil.
Pokud práci hodnotil učitel, bude tato tabulka také obsahovat "známku za
hodnocení". V této známce se odráží, do jaké míry se hodnocení provedené
studentem shoduje s hodnocením učitele. Hodnocení provedené studentem je možné
si prohlédnout. Na stránce je také připraven odkaz pro případ, že by učitel
chtěl známku za hodnocení změnit.</p>

<p>Třetí tabulka zobrazuje seznam odevzdaných prací a známky přidělené
učitelem. Odevzdané práce je možno znovu oznámkovat nebo bezpečně smazat.
Hvězdička (*) u odevzdané práce znamená, že student může odevzdat práci znovu.
Tuto volbu lze u jednotlivých studentů snadno změnit tak, že učitel vstoupí na
stránku pro přehodnocení práce a dole na stránce klikne na odpovídající
tlačítko; vlastní hodnocení není nutno měnit. Práce odevzdané po termínu jsou
zvýrazněny červeným datem. Příznak "Zpožděno", označující práce odevzdané po
termínu, lze odstranit kliknutím na příslušný odkaz.</p>
