<h1>Nastavení okna</h1>

<p>Tato nastavení mohou být skryta/zobrazena klepnutím na tlačítko "Skrýt
nastavení" nebo "Ukázat nastavení".</p>

<p>Studijní materiály se obvykle zobrazují v normálním okně se dvěma rámci: v
dolním rámci je zobrazen studijní materiál, v horním rámci navigační prvky
Moodlu. Pokud chcete, můžete horní rámec odstranit &ndash; studijní materiál pak
zaplní celé okno jako normální webová stránka.</p>

<p>Pokud chcete, aby se studijní materiál zobrazil v novém okně, postupujte
takto:</p>

<ol>
  <li>V sekci <b>Okno</b> vyberte "Nové okno".</li>

  <li>Odstraňte zatržení těch voleb, které nechcete použít.<br>

    <blockquote>
      <b>Povolit změnu velikosti okna</b>

      <p>Necháte-li tuto volbu označenou, umožní to uživatelům změnit velikost
      okna, kterou jste nadefinovali. Tato volba by měla být téměř vždy
      aktivována. V některých případech však má studijní materiál neměnnou
      velikost, a pak je rozumné velikost okna zamknout.</p><b>Povolit svislý
      posuvník?</b>

      <p>Tato volba umožní uživatelům posouvat se v okně ve svislém směru, tak
      aby si mohli prohédnout celý studijní materiál. Zůstane-li tato volba
      nezatržená, uživatelé uvidí pouze to, co se vejde do definované velikosti
      okna, a nebudou si moci prohlédnout zbývající část studijního
      materiálu.</p><b>Ukazovat lištu s odkazy?</b>

      <p>Aktivujete-li tuto volbu, budou si uživatelé moci v novém okně
      zobrazit nástrojovou lištu s uloženými odkazy na webové stránky. V
      různých prohlížečích je tato lišta pojmenována různě: Odkazy či Oblíbené
      (Internet Explorer), Lišta záložek (Mozilla Firefox), Osobní lišta
      (Mozilla, Opera).</p><b>Ukazovat adresní řádek?</b>

      <p>Chcete, aby uživatelé viděli URL (internetovou adresu) studijního
      materiálu? Pokud ano, nechejte tuto volbu zatrženou. Jinak zůstane adresa
      studijního materiálu skrytá.</p><b>Ukazovat lištu s hlavní nabídkou?</b>

      <p>Chcete-li, aby uživatelé měli v novém okně přístup k hlavní nabídce
      (Soubor, Úpravy, Zobrazit...), nechejte tuto položku zaškrtnutou.
      Většinou je toto nastavení užitečné, některé materiály však vypadají lépe
      bez lišty s hlavní nabídkou.</p><b>Ukazovat lištu s ovládacími
      tlačítky?</b>

      <p>Toto nastavení ulehčí uživatelům navigaci, protože se jim v novém okně
      zobrazí tlačítka Zpět/Vpřed, Domů a Obnovit.</p><b>Ukazovat stavový
      řádek?</b>

      <p>Toto nastavení umožňuje sledovat v novém okně informace prohlížeče
      (zobrazované v dolní části okna), např. jak velká část souboru se
      nahrála, informace o zabezpečení stránky či spojení ad.</p>
    </blockquote>
  </li>

  <li>Určete velikost okna, které chcete otevřít.<br>

    <blockquote>
      <p>Mnoho lidí dosud používá průměrné rozlišení obrazovky 800 x 600 bodů.
      (Někdy je vhodné zvolit ještě menší velikost, např. šířku 600 a výšku 480
      bodů.)</p>

      <p>Jestliže necháte políčka prázdná, nové vyskakovací okno bude mít
      stejnou velikost jako okno, z něhož byl odkaz aktivován.</p>
    </blockquote>
  </li>
</ol>
