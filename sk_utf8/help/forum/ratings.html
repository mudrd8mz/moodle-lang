<p>
Jednotlivé príspevky môžu byť ohodnotené stupnicou založenou na teóriách <strong>individuálneho a vzťahového poznávania</strong>.  Táto teória vám pomôže pozrieť sa na medziľudskú komunikáciu novým spôsobom. Opisuje dva nezávislé spôsoby, ako môžeme hodnotiť a učiť sa o veciach, ktoré vidíme alebo počujeme. Aj keď každý z nás môže použiť tieto dve metódy v rôznych obdobiach v rôznej miere, môže byť užitočné, ak si predstavíme dvoch ľudí ako príklad. Jeden z nich má najmä individuálne poznávanie (Ján) a druhý najmä vzťahové poznávanie (Mária).
</p>

<ul>
  <li>Ján väčšinou ostáva tak objektívny, ako je to len možné. Do poznávania nezahŕňa svoje pocity a emócie. Pokiaľ diskutuje s ľuďmi s opačným názorom, rád obraňuje svoje myšlienky logickou argumentáciou založenou na nájdení logických medzier v protivníkových argumentoch. Pre neho sú rozhodujúce nové myšlienky, pokiaľ sú tieto založené na dokázaných faktoch zo zdrojov s dobrou reputáciou, akými sú knihy, rešpektovaní učitelia, alebo jeho vlastná skúsenosť. U Jána je veľmi výrazné <strong>individuálne poznávanie</strong>.
  </li>

  <li>Mária je viac citlivejšia k ostatným ľudom.  Je empatická, má sklon ku počúvaniu a pýtaniu sa až dovtedy, pokiaľ necíti, že je schopná &quot;pochopiť veci z jej vlastného uhlu pohľadu&quot;. Učí sa tým, že sa snaží zdieľať vlastné skúsenosti, ktoré ju doviedli k vedomostiam získaných inými ľuďmi.  Pri diskusii s inými sa snaží o vyhnutie sa konfrontácií a veľmi často, ak vidí možnosť, sa logickými návrhmi snaží pomôcť iným. Mária je veľmi výraznou osobnosťou <strong>vzťahového poznávania</strong>.</li>
</ul>

<p>
Všimli ste si, že v týchto príkladoch je v prípade individuálneho poznávania použitý mužský vzor a pre prípad vzťahového poznávania ženský vzor? Niektoré štúdie skutočne poukazujú na takúto tendenciu, ale jednotlivci sa môžu nachádzať hocikde v spektre medzi týmito dvoma krajnými prípadmi.

Pre vzájomnú efektívnu spoluprácu skupiny študentovu by bolo ideálne, ak by každý člen bol schopný použiť oba prístupy poznávania.

V konkrétnej situácii ako je on-line fórum, v každom príspevku jednotlivca môžeme nájsť niektorú z týchto charakteristík, resp. niekedy aj obe. Niekto, kto sa vo všeobecnosti prejavuje vzťahovým poznávaním, môže poslať individualisticky ladený príspevok a naopak.  Cieľom hodnotenia každého príspevku použitím tejto stupnice je:
</p>
<ol style="list-style:lower-alpha">
 <li> pomôcť vám rozmýšľať o týchto otázkach pri čítaní ostatných príspevkoch</li>
 <li> Každému autorovi poskytnúť spätnú väzbu o tom ak boli videní ostatnými </li>
</ol>

V žiadnom prípade výsledky hodnotenia nie sú použité proti študentom. Pomáhajú iba k zlepšeniu komunikácie a učenia.

<hr />
<p>
  V prípade, že by ste sa chceli dozvedieť viac, tu sú niektoré články autorov, ktorí rozpracovali tieto témy:
</p>
<ul>
  <li>Belenky, M.F., Clinchy, B.M., Goldberger, N.R., &amp; Tarule, J.M. (1986).  Women's ways of knowing: the development of self, voice, and mind. New York, NY: Basic Books.</li>
  <li>Clinchy, B.M. (1989a). The development of thoughtfulness in college women: Integrating reason and care. American Behavioural Scientist, 32(6), 647-657.</li>
  <li>Clinchy, B.M. (1989b). On critical thinking &amp; connected knowing. Liberal education, 75(5), 14-19.</li>
  <li>Clinchy, B.M. (1996). Connected and separate knowing; Toward a marriage of two minds. In N.R. Goldberger, Tarule, J.M., Clinchy, B.M. &amp;</li>
  <li>Belenky, M.F. (Eds.), Knowledge, Difference, and Power; Essays inspired by &ldquo;Women&rsquo;s Ways of Knowing&rdquo; (pp. 205-247). New York, NY: Basic Books.</li>
  <li>Galotti, K. M., Clinchy, B. M., Ainsworth, K., Lavin, B., &amp; Mansfield, A. F. (1999). A New Way of Assessing Ways of Knowing: The Attitudes Towards Thinking and Learning Survey (ATTLS). Sex Roles, 40(9/10), 745-766.</li>
  <li>Galotti, K. M., Reimer, R. L., &amp; Drebus, D. W. (2001). Ways of knowing as learning styles: Learning MAGIC with a partner. Sex Roles, 44(7/8), 419-436. 
  </li>
</ul>
